/*
Title: Ett blogginlägg om varför...
Description: En beskrivning...
description tag
Author: Magnus Eckers
Date: 2013/01/21
*/

…det inte kommer att skrivas så många blogginlägg här. Så här är det; jag har brottats en hel del med frågan hur
mycket av en bloggskrivarperson jag egentligen är. Med tanke på hur lite jag ägnar mig åt exempelvis Twitter så
kan man ju tänka sig att drivkraften som behövs inte direkt är gigantisk.

Men det vore ju så trevligt att ha ett “hem” på nätet. Så jag har försökt att få mig själv i bloggskrivar-mode många
gånger. Det här är nog mitt mest seriösa försök någonsin. Blir det inget av detta så är det kanske inte så troligt
att det blir något i framtiden heller.

Förutom att jag som heltidsarbetande småbarnsförälder lider av den klassiska tidsbristen, så har jag andra hinder
som ligger i vägen. Jag fastnar gång efter annan i fällan där jag tänker på mina kommande inlägg som något som
faktiskt kommer läsas av andra. Så funkar det inte för mig att tänka, för då låser det sig rejält. Jag lider nämligen
av en åkomma som jag i och för sig inte tror jag är ensam om, och det är att om det jag skriver inte är bra nog
(helst bäst) beträffande ämnet, så är det ingen idé, för då kommer min inbillade publik att rynka på näsan och säga
“Det där är ju självklarheter!” och annat i den stilen.

Men det är ju så, som jag har hört sägas tusentals gånger och som jag alltid har hållt med om, att man ska skriva
bara för sig själv och strunta i om någon annan läser det man skriver eller har någon åsikt om det. Så jag ska
försöka efterleva detta. Dessutom har jag kommit fram till en gyllene regel: om jag inte själv tycker att det är
roligt och intressant att skriva det jag för tillfället skriver, så får jag inte göra det.

Jag märker att jag börjar med att bryta mot den enda regeln. Det här inlägget var inte så himla kul att skriva.
Det känns mer som att det är “nödvändigt” att skriva detta för att ge mig själv alibi för bloggandet.

Nåja, bättre lycka nästa gång, kanske!